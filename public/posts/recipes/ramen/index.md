---
title: "Ramen"
subtitle: "Ιαπωνική σούπα με noodles"
---

- 200 γρ. νουντλς ρυζιού λεπτά (4 μερίδες)
- 500 γρ. φιλέτο στήθος κοτόπουλου

### Σούπα

- ¼ κούπα σάλτσα σόγιας
- 4 κούπες νερό
- 1 κύβος Knorr βοδινό (εναλλακτικά κοτόπουλο)
- ¼ κούπα μίριν (εναλλακτικά ελαφρύ λευκό κρασί)
- 3 σκελίδες σκόρδου
- 1 κ.σ μέλι
- 2 κ.σ. σάλτσα Τεριγιάκι (προαιρετικά)
- 2 κ.γ. σησαμέλαιο (προαιρετικά)
- 3-4 εκατοστά τζίντζερ (προαιρετικά)
- 1 κόκκινη πιπεριά (προαιρετικά)
- 1 φρέσκο κρεμμύδι (προαιρετικά)

### Γαρνιτούρες

- 1 κόκκινη πιπεριά (προαιρετικά)
- 1 φρέσκο κρεμμύδι (προαιρετικά)
- 150 γρ. καλαμπόκι, σε κονσέρβα (προαιρετικά)
- 10 γρ. σπόρους σουσάμι (προαιρετικά)
- 4 αυγά (προαιρετικά)

### Μαρινάδα Κοτόπουλο

- 2 κ.σ. μίριν (εναλλακτικά ελαφρύ λευκό κρασί)
- 2 κ.σ. σάλτσα σόγιας
- 2 σκελίδες σκόρδου
- 1 κ.σ. σάλτσα Τεριγιάκι (προαιρετικά)

### Γλάσο Κοτόπουλου

- 2 κ.γ. καστανή ζάχαρη (εναλλακτικά άσπρη)
- 2 κ.σ. σάλτσα σόγιας

<!-- process -->

### Για το κοτόπουλο

- Βάζουμε ολόκληρο το στήθος κοτόπουλου σε ένα μπολ.
- Προσθέτουμε τα υλικά για την μαρινάδα και αφήνουμε να μαριναριστεί το κοτόπουλο για τουλάχιστον 20 λεπτά.
- Βάζουμε ένα τηγάνι σε πολύ δυνατή φωτιά.
- Χωρίς λάδι, βάζουμε το στήθος από το κοτόπουλο στο τηγάνι μισό λεπτό από την κάθε μεριά του. Σκοπός μας είναι να θωρακίσουμε το κοτόπουλο έτσι ώστε να μην χάνει εύκολα τα υγρά του στον φούρνο.
- Βάζουμε το κοτόπουλο σε προθερμασμένο φούρνο στους 180° C σε αντικολλητικό χαρτί.
- Όσο ψήνεται, αναμιγνύουμε τα υλικά για το γλάσο σε μία κούπα.
- Μετά από 25 λεπτά βγάζουμε το κοτόπουλο από τον φούρνο, το αλείφουμε με το γλάσο από όλες τις μεριές και το ξαναβάζουμε στο φούρνο για άλλα 5 λεπτά.
- Αφαιρούμε το κοτόπουλο από τον φούρνο και το αφήνουμε να έρθει σε θερμοκρασία δωματίου.
- Κόβουμε το κοτόπουλο σε λεπτές φέτες.

### Για την σούπα

- Κόβουμε το φρέσκο κρεμμύδι, την κόκκινη πιπεριά και το τζίντζερ σε χοντρά κομμάτια.
- Καθαρίζουμε και πιέζουμε με το πλάγιο μέρος από ένα μεγάλο μαχαίρι τις σκελίδες απο 3 σκόρδα.
- Βάζουμε μία κατσαρόλα σε μέτρια φωτιά μέχρι να ζεσταθεί.
- Προσθέτουμε το μίριν (εναλλακτικά ελαφρύ λευκό κρασί) και το αφήνουμε να βράσει για 2 λεπτά μέχρι να φύγει το - αλκοόλ του.
- Προσθέτουμε όλα υλικά για την σούπα στη κατσαρόλα.
- Ανεβάζουμε την ένταση της φωτιάς για 5 λεπτά μέχρι να πάρει μία καλή βράση.
- Μετά μειώνουμε την ένταση και αφήνουμε την σούπα να σιγοβράσει για 25 λεπτά.
- Δοκιμάζουμε, διορθώνουμε με σάλτσα σόγιας αν χρειαστεί και αφαιρούμε από τη φωτιά.
- Αφαιρούμε από την σούπα όλα τα στερεά υλικά.

### Για τα αυγά

- Σε μία μικρή κατσαρόλα βάζουμε αλάτι, βραστό νερό και 4 αυγά. Τα βράζουμε σε μέτρια φωτιά για 5-6 λεπτά.
- Τα αφαιρούμε από το βραστό νερό και προσθέτουμε κρύο νερο για να σταματήσει ο βρασμός τους.
- Κόβουμε τα αυγά σε φέτες.

### Για τις γαρνιτούρες

- Ψιλοκόβουμε το φρέσκο κρεμμύδι σε λεπτές ροδέλες.
- Προσθέτουμε στο καλαμπόκι 1 κ.γ. σάλτσα σόγιας.
- Κόβουμε την κόκκινη πιπεριά σε πολύ λεπτές λωρίδες (ζουλιέν). Προαιρετικά τις βάζουμε σε τηγάνι σε δυνατή φωτιά για 2 λεπτά και σβηνουμε με λίγη σάλτσα σόγιας.

### Για το Ramen

- Στο τέλος της διαδικασίας βραζουμε τα νουντλς στα ⅔ του αναγραφόμενου χρόνου που έχουν στην συσκευασία.
- Βάζουμε μία πιρουνιά νουντλς σε ένα βαθύ πιάτο ή μικρό μπολ.
- Προσθέτουμε την σούπα μέχρι να φτάσει τα ⅔ του πιάτου.
- Σε μία μεριά του πιάτου τοποθετούμε τις φέτες από το κοτόπουλο δίπλα-δίπλα, έτσι ώστε η μισή επιφάνεια του να είναι μέσα στην σούπα.
- Σε μία άλλη μεριά κάνουμε το ίδιο με τις φέτες του αυγού.
- Σε μία άλλη μεριά βάζουμε 1 κ.σ. καλαμπόκι.
- Σε μία άλλη μεριά βάζουμε τις λωρίδες από την πιπεριά.
- Μοιράζουμε ομοιόμορφα στο μπολ 1 κ.γ. σουσάμι και λίγες φέτες από φρέσκο κρεμμύδι.
